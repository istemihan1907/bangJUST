<baslik>çoban çeşmesi</baslik>

<paragraf>
Derinden derine ırmaklar ağlar,</misra>
Uzaktan uzağa çoban çeşmesi.</misra>
Ey suyun sesinden anlıyan bağlar,</misra> 
Ne söyler şu dağa çoban çeşmesi?</misra>
</paragraf>

<paragraf>
Göynünü Şirin’in aşkı sarınca,</misra>
Yol almış hayatın ufuklarınca;</misra>
O hızla dağları Ferhat yarınca,</misra>
Başlamış akmağa çoban çeşmesi</misra>
</paragraf>

<paragraf>
O zaman başından aşkındı derdi,</misra>
Mermeri oyardı, taşı delerdi.</misra>
Kaç yanık yolcuya soğuk su verdi,</misra>
Değdi kaç dudağa çoban çeşmesi!</misra>
</paragraf>

<paragraf>
Vefasız Aslı’ya yol gösteren bu,</misra>
Kerem’in sazına cevap veren bu</misra>
Kuruyan gözlere yaş gönderen bu…</misra> 
Sızmadı toprağa çoban çeşmesi</misra>
</paragraf>

<paragraf>
Leyla gelin oldu, Mecnun mezarda,</misra>
Bir susuz yolcu yok şimdi dağlarda;</misra>
Ateşten kızaran bir gül arar da,</misra>
Gezer bağdan bağa çoban çeşmesi.</misra>
</paragraf>

<paragraf>
Ne şair yaş döker, ne aşık ağlar,Tarihe karıştı eski sevdalar:Beyhude
seslenir, beyhude çağlar Bir sola, bir sağa çoban çeşmesi
</paragraf>

<saır>faruk nafiz çamlıbel</saır>

